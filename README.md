# Ricognizione documentale
## Piattaforma basata sugli strumenti di Microsoft Office 365 per la raccolta di informazioni sul materiale conservato presso l'Ufficio.

### Caso di studio
L'Ufficio ha l'esigenza di conoscere lo stato attuale del patrimonio informativo cartaceo conservato presso i propri locali. L'Ufficio è dislocato su due piani aventi ciascuno un certo numero di stanze. Le stanze sono occupate dal personale e ospitano una ampia collezione di documenti.
E' stato nominato un ristretto gruppo di lavoro allo scopo di completare il compito entro un mese. 


Considerato che l'Ufficio è titolare di una sottoscrizione Microsoft Office 365, che il personale dislocato nelle stanze ha sviluppato, anche a seguito del trascorso periodo pandemico, competenze sufficienti all'uso degli strumenti di collaborazione remota, si concorda di creare una procedura telematica che consenta a ciascun occupante di una stanza di partecipare autonomamente e secondo i vincoli lavorativi individuali. 
L'idea è quella di utilizzare l'app Microsoft Elenchi (Microsoft Lists), che consente di tenere traccia delle informazioni. L'app è integrabile in un canale Teams e permette in tal modo ai componenti di un gruppo di lavoro di collaborare su degli elenchi in tutto il ciclo di vita: inserimento, modifica, cancellazione, creazione di report.


### Schema di funzionamento
![Come funziona](https://user-images.githubusercontent.com/98542217/232799544-4427998f-983c-4f96-9dac-5ab957140d2f.png)

L'accesso al team è possibile digitando il codice di invito comunicato separatamente a tutta l'organizzazione. Ciascuno dei collaboratori del team può procedere all'inserimento a sistema dei dati richiesti dalla lista creata. Ogni collaboratore visualizza, per policy decisa dal proprietario, esclusivamente i dati di propria pertinenza. Il proprietario visualizza l'intero set di dati inserito da tutti i collaboratori. Inoltre può produrre report, configurare e ricevere avvisi al verificarsi di eventi, gestire le autorizzazioni dei collaboratori.
